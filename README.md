# goit-algo-fp

Final project for Basic Algorithms and Data Structures

## Завдання 1. Структури даних. Сортування. Робота з однозв'язним списком

Для реалізації однозв'язного списку (приклад реалізації можна взяти з конспекту) необхідно:

- написати функцію, яка реалізує реверсування однозв'язного списку, змінюючи посилання між вузлами;
- розробити алгоритм сортування для однозв'язного списку, наприклад, сортування вставками або злиттям;
- написати функцію, що об'єднує два відсортовані однозв'язні списки в один відсортований список.

## Завдання 2. Рекурсія. Створення фрактала “дерево Піфагора” за допомогою рекурсії

Необхідно написати програму на Python, яка використовує рекурсію для створення фрактала “дерево Піфагора”. Програма має візуалізувати фрактал “дерево Піфагора”, і користувач повинен мати можливість вказати рівень рекурсії.

## Завдання 3. Дерева, алгоритм Дейкстри

Розробіть алгоритм Дейкстри для знаходження найкоротших шляхів у зваженому графі, використовуючи бінарну купу. Завдання включає створення графа, використання піраміди для оптимізації вибору вершин та обчислення найкоротших шляхів від початкової вершини до всіх інших.

## Завдання 4. Візуалізація піраміди

Суть завдання полягає у створенні дерева із купи.
Наданий код виконує побудову бінарних дерев. Виконайте аналіз коду, щоб зрозуміти, як він працює.

## Завдання 5. Візуалізація обходу бінарного дерева

Використовуючи код із завдання 4 для побудови бінарного дерева, необхідно створити програму на Python, яка візуалізує обходи дерева: у глибину та в ширину.

Вона повинна відображати кожен крок у вузлах з різними кольорами, використовуючи 16-систему RGB. Кольори вузлів мають змінюватися від темних до світлих відтінків, залежно від послідовності обходу. Кожен вузол при його відвідуванні має отримувати унікальний колір, який візуально відображає порядок обходу.

## Завдання 6. Жадібні алгоритми та динамічне програмування

Необхідно написати програму на Python, яка використовує два підходи — жадібний алгоритм та алгоритм динамічного програмування для розв’язання задачі вибору їжі з найбільшою сумарною калорійністю в межах обмеженого бюджету.

Кожен вид їжі має вказану вартість і калорійність. Дані про їжу представлені у вигляді словника, де ключ — назва страви, а значення — це словник з вартістю та калорійністю.

Розробіть функцію greedy_algorithm жадібного алгоритму, яка вибирає страви, максимізуючи співвідношення калорій до вартості, не перевищуючи заданий бюджет.

Для реалізації алгоритму динамічного програмування створіть функцію dynamic_programming, яка обчислює оптимальний набір страв для максимізації калорійності при заданому бюджеті.

## Завдання 7. Використання методу Монте-Карло

Необхідно написати програму на Python, яка імітує велику кількість кидків кубиків, обчислює суми чисел, які випадають на кубиках, і визначає ймовірність кожної можливої суми.

Створіть симуляцію, де два кубики кидаються велику кількість разів. Для кожного кидка визначте суму чисел, які випали на обох кубиках. Підрахуйте, скільки разів кожна можлива сума (від 2 до 12) з’являється у процесі симуляції. Використовуючи ці дані, обчисліть імовірність кожної суми.

На основі проведених імітацій створіть таблицю або графік, який відображає ймовірності кожної суми, виявлені за допомогою методу Монте-Карло.

Порівняйте отримані за допомогою методу Монте-Карло результати з аналітичними розрахунками, наведеними в таблиці вище.

# Висновки до Завдання 7. Використання методу Монте-Карло

- Метод Монте-Карло при великій кількості симуляцій (1 000 000) дає результати, які практично збігаються з аналітичними ймовірностями.

- Невеликі відхилення пояснюються випадковим характером моделювання і зменшуються зі збільшенням кількості симуляцій.

- Модель підтверджує коректність реалізації як генерації випадкових чисел, так і аналітичних формул.

- Для подібних дискретних випадків з відомими розподілами метод Монте-Карло є ефективним інструментом для перевірки теоретичних результатів.
